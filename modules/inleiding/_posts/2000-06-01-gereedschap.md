---
title: Gereedschap
---

<div class="header1" id="top" markdown = "1"># Gereedschap
</div>

Als je met computers werkt, dan heb je gereedschap nodig. Hieronder vind je enkele belangrijke tools.

<div class="header2" markdown = "1">## Schroevendraaiers
</div>

Bijna alle onderdelen in een computer zitten vast met schroeven. Dus om ze los te maken heb je een schroevendraaier nodig. De meeste schroeven zijn Philips, dus een of twee Philips schroevendraaiers zijn noodzakelijk. Daarnaast kunnen ook enkele platte schroevendraaiers van pas komen.

<div class="header2" markdown = "1">## Perslucht
</div>

Gebruik een busje perslucht om het stof uit een computer te blazen. Je doet dat dan wel buiten, anders blaas je het stof de kamer in en komt het achteraf waarschijnlijk opnieuw in de computer terecht.

In sommige gevallen kan je een computer niet mee naar buiten nemen om het stof er uit te blazen. Maar binnen het stof wegblazen verplaatst gewoon. In zo'n geval kan je een stofzuiger gebruiken, maar daar moet je flink mee opletten. Een stofzuiger kan namelijk ook ESD genereren. Raak dus zeker nooit een component aan. Beter nog, gebruik een stofzuiger die hier speciaal voor gemaakt is. Zo'n model zal meestal op batterijen werken in plaats van op netstroom en zijn van een speciaal materiaal gemaakt dat ESD resistent is.

<div class="header2" markdown = "1">## Multimeter
</div>

Een multimeter gebruik je vooral om de voeding te meten. Een voeding verliest soms zijn vermogen om een constante stroom af te leveren. In plaats van 12V zal de voeding op en neer gaan tussen 10V en 14V. In zo'n geval kan je problemen krijgen zoals plotse reboots. Zolang de waarde tussen de 11,2V en 12,6V blijft, is er geen probleem. Als je random problemen krijgt met een computer, dan kan je de voeding best eens uitmeten. Daarvoor gebruik je een multimeter.

![image]({{ site.baseurl }}/img/multimeter.png)

*Een digitale multimeter*

De afbeelding toont een multimeter in de V stand. Hij kan DC en AC voltages meten in deze stand. Het is een autorange meter, wat betekent dat de voltage range automatisch gedetecteerd wordt.
 
Goedkopere multimeters kunnen dat niet vanzelf. Je moet het hoogst mogelijke voltage instellen om schade te vermijden. Als je dan bijvoorbeeld 5V instelt om 12V te meten, dan beschadig je de meter.
 
Je kan zien dat deze multimeter 2 testpennen heeft. Je hoort de zwarte pen met een aarding (een zwarte draad) te verbinden. De rode pen verbind je met de DC connector die je wil testen. Om bijvoorbeeld 12V te testen, verbind je de rode pen met een gele draad.

De voeding testen kan je enkel wanneer de computer aan staat. Daarom moet je extra voorzichtig zijn. Raak zeker niets aan met je handen of de testpennen, behalve de connectors. Zorg ook dat je geen juwelen draagt. Als een armband of ketting een onderdeel raakt, kan je een kortsluiting veroorzaken.

Je kan ook andere dingen testen met een multimeter. Als je meter instelt op ``continuity check'' dan hoor je een beep wanneer je de twee testpennen tegen mekaar houdt. Dat geeft aan dat er een connectie is. Wanneer je nu de twee pennen aan de twee uiteinden van een draad houdt, en je hoort geen beep, dan weet je dat de kabel stuk is.