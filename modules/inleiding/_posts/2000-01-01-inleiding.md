---
title: Inleiding
---

<div class="header1" id="top" markdown = "1"># Inleiding
</div>

In dit hoofdstuk maak je kennis met enkele basisconcepten die voor elke informaticus belangrijk zijn. Dit zijn onder meer verschillende numerieke systemen maar ook de belangrijkste hardware componenten. Tot slot is het belangrijk om weten hoe je veilig aan een computer werkt.


<div class="note opmerking">
<p>Dikwijls klagen mensen dat hun computer zo traag gaat. Als de computer in kwestie veel lawaai maakt kan je het volgende proberen: koop een busje perslucht en open de kast van de computer. Blaas alle stof weg van het mainboard en de ventilatoren.</p> 

<p>Het extra stof in de ventilatoren zorgt er voor dat die harder moeten werken en meer lawaai maken. Stof op de CPU zorgt dat die snel oververhit raakt en dus trager werkt om dat op te vangen.
</p>
</div>

<div class="header2" markdown = "1">## Basics
</div>

Bij het werken met computers kunnen we drie domeinen onderscheiden: invoer, verwerking en uitvoer. In het Engels spreken we over input, processing en output. Of kortweg I/O.


![image]({{ site.baseurl }}/img/inputOutput.png)

*Input, processing, output*

* __Input__ Gebruikers zorgen voor invoer via een toetsenbord, muis of touch screen. Invoer kan ook van andere bronnen komen, zoals een harde schijf of een netwerkkaart.
* __Processing__ De computer reageert op de input, afhankelijk van de programma's die actief zijn. De CPU vormt de hersenen van de computer: hij doet de bewerkingen en gebruikt daarbij geheugen (RAM) om te onthouden wat er moet gebeuren.
* __Output__ De uitvoer gaat dikwijls naar het scherm of naar de printer. Maar er zijn ook andere mogelijkheden zoals luidsprekers, opslagmedia of het netwerk.

<div class="note opmerking"><p>
Computers kunnen pas werken met data en programma's wanneer die in het geheugen geladen zijn. Solid State Disks *(of ook nog wel hard disks)* zijn lange termijn geheugen, maar de informatie moet dus eerst verplaatst worden naar het interne geheugen (RAM) alvorens de computer er iets mee kan doen. De gebruiker merkt hier meestal niets van.</p>
</div>

Stel je voor dat je een Microsoft Word document wil openen. Je begint dan door te dubbelklikken op het document. Je muis is dus de input.

De computer verwerkt die dubbelklik op de volgende manier:

1. De computer herkent de extensie .docx en weet dat die gelinkt is aan het programma Word of Openoffice.
2. De computer zoekt naar het programma op je harde schijf en kopieert het programma van de schrijf naar het geheugen.
3. Wanneer het programma in het geheugen zit, kan de computer het uitvoeren.
4. De computer begint het result naar de grafische kaart te sturen, en zo zie je dat het programma aan het starten is.
5. Wanneer Word gestart is, kopieert de computer ook je bestand naar het geheugen.
6. Wanneer het bestand in het geheugen zit, kan Word de inhoud ervan tonen en naar de grafische kaart sturen.

<div class="note protip">
<p>Een computerprobleem is dikwijls eenvoudiger op te lossen als je eerst onderzoekt wat er niet werkt: invoer, verwerking of uitvoer.</p>
</div>

