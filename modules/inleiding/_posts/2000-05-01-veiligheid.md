---
title: Veiligheid
---

<div class="header1" id="top" markdown = "1"># Veiligheid
</div>

Wanneer je met computers werkt, dan is veiligheid enorm belangrijk. Computers zijn vervangbaar, mensen al wat minder. Je eigen veiligheid komt dus op de eerste plaats.

<div class="header2" markdown = "1">## Electriciteit
</div>

Tenzij je de spanning aan het meten bent, werk je nooit aan een computer zonder de stroomkabel eerst uit te trekken. De computer gewoon uit zetten is niet genoeg. Voedingen voorzien dan nog steeds stroom voor het mainboard. Trek dus echt de kabel uit.
 
De voeding zelf laat je dicht, zelfs al steekt er geen stekker in. Interne onderdelen kunnen nog steeds een elektrische lading bevatten. Mocht je er een aanraken dan kan je een flinke schok krijgen.

<div class="header2" markdown = "1">## Uitrusting en aarding
</div>

In elektronica spreken we over \textit{aarding} als we een route naar de aarde bedoelen. Dit is niets minder dan een koperen draad in een elektrisch systeem die de grond in gaat. De meeste elektrische apparaten hebben een circuit dat gevaarlijke ladingen automatisch naar de aarding stuurt om schokken te voorkomen.
 
Als de aarding niet is aangesloten, dan kan het gebeuren dat zo'n lading op de case terechtkomt in plaats van de grond. Je krijgt dan een elektrische schok als je de case aanraakt.

<div class="header2" markdown = "1">## ESD
</div>

Statische elektriciteit, of *electrostatic discharge* kan opgebouwd worden in veel objecten. Wanneer iemand dat object aanraakt, dan ontlaadt die elektriciteit zich. Je hebt zoiets zeker al meegemaakt als je een metalen object aanraakt, of zelfs wanneer je een wollen trui aan hebt.
 
De schok die je dan voelt is misschien niet leuk, maar zeker onschadelijk. Toch kan die wel schadelijk zijn voor computers. Als je de schok voelde, was dat tenminste 3.000 volt. En als je een vonk zag, dan was het minstens 8.000 volt. Het goede nieuws is dat zo'n spanning geen kwaad kan voor mensen, omdat het niet samengaat met veel ampères.
 
Een computeronderdeel kan helaas al beschadigd raken bij 250 volt. Je zal dus niets zien of voelen gebeuren. Maar het onderdeel is wel stuk. Je neemt dus best maatregelen om dit te voorkomen.

* __Gebruik een ESD armband.__ Een ESD armband heeft een metalen component dat je huid raakt. Een metalen draad maak je vast aan de case van de computer waar je aan werkt. Het resultaat is dat jij en de case op dezelfde potentiaal zitten, en zo voorkom je elektrostatische ontladingen.
* __Antistatische zakjes.__ Als je elektronische componenten vervoert of opslaat, dan moet je ze in speciale zakjes bewaren. Die zorgen er voor dat de statische elektriciteit niet kan opbouwen. 
* __ESD matjes.__ Op werkplaatsen voor elektronica zie je dikwijls ESD matjes. Techniekers staan dan op deze matjes terwijl ze aan computers werken. 
* __Jezelf aarden.__ Als je de case van de computer even aanraakt voor je de andere onderdelen vastneemt, dan ontlaad je aanwezige ladingen. Je kan dan wel nog nieuwe ladingen opbouwen, dus je beweegt best niet te veel.
* __Raak geen metaal aan.__ Probeer onderdelen altijd vast te nemen aan de (meestal groene) rand. Raak geen metalen pinnen aan.
* __Controleer de luchtvochtigheid.__ Als er weinig vocht is, dan kan elektriciteit zich niet in de lucht ontladen. Dit is vooral een probleem in de winter, wanneer de verwarming aan staat. In het ideale geval is de luchtvochtigheid ongeveer 50\%.
* __Zet een computer nooit op een tapijt.__ Statische elektriciteit bouwt sneller op op tapijten dan op andere ondergronden.

![image]({{ site.baseurl }}/img/wristband.png)

*Een ESD armband*

<div class="header2" markdown = "1">## Fire!
</div>

Niet elke brand is hetzelfde. Het is belangrijk dat je weet wat er brand en brandblussers zijn er in verschillende categorieën. De vier belangrijkste types zijn deze:

* __Klasse A.__ Dit type vuur komt van gewoon brandbaar materiaal zoals papier en hout. Je kan het vuur blussen met een Klasse A brandblusser.
* __Klasse B.__ Dit type heeft te maken met brandbare vloeistoffen en gassen. Een Klasse B brandblusser bevat chemicaliën die de chemische reactie verstoren, of ze verstikken het vuur met een gas zoals  koolstofdioxide. Water op een Klasse B brand gieten is gevaarlijk omdat het vuur zich dan meer verspreidt.
* __Klasse C.__ Een elektrische brand is Klasse C. De beste manier om zo'n brand te blussen is de elektriciteit uitschakelen. Ook kan je een brandblusser met koolstofdioxide gebruiken.
* __Klasse D.__ Dit type heeft betrekking tot ontvlambare metalen. Ook hier bestaat een speciale brandblusser voor.

<div class="note protip"><p>
Gebruik NOOIT water om een klasse C brand te blussen. Water geleidt. Elektriciteit kan via het water naar jou toe. Je kan jezelf elektrocuteren als je water op een elektrisch vuur spuit.
</p></div>

